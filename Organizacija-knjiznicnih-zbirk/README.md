Pred vami je zbirka zapiskov in samostojnega/skupinskega dela, ki je nastala tekom obiskovanja predmeta *Organizacija knjižničnih zbirk* pri profesorici dr. Tjaši Jug in asistentki dr. Maji Kuhar v študijskem letu 2025/2026.

Zapiski vključujejo povzetke, parafraze ter citate vsebin obravnavanih na predavanjih, medtem ko so samostojna oziroma skupinska dela rezultat nalog, dodeljenih tekom semestra. Zapiski so poimenovani glede na datum predavanja, v obliki YYYY-MM-DD, ki služi kot ime datoteke. Znaki za manjkajoče besedilo v zapiskih pomenijo, da se dodatna snov nahaja na prosojnicah, uporabljenih pri predmetu. Zelena barva v zapiskih pa označuje snov, ki se pogosto pojavi na izpitu.

Čeprav sem se trudil biti kar se da natančen, se napakam ni mogoče povsem izogniti, zato gradivo uporabljajte na lastno odgovornost in po lastni presoji.

Vesel bom vsakršnih predlogov za popravke, izboljšave, dopolnitve, kritike ali pohvale. Pišete mi lahko na e-naslov, naveden v mojem profilu (viden ob prijavi na GitHub).

Uspešen študij vam želim! :D
